---
published: false
title: Múú
layout: post
---
﻿﻿Ulica preplnená prašným ruchom a trúbením tu patrí všetkým. Na občasných chodníkoch motorky obratne kľučkujú pomedzi ľudí, ktorí zas bez povšimnutia obchádzajú štvornohých spáčov. Sú k videniu všade po meste a okrem spánku a hľadania potravy je ich najobľúbenejšia činnosť prechádzanie mnohoprúdových ciest “na červenú”. Bod tým, čo sa nenechali nachytať predstavou funkčných semaforov na každej križovatke. Ale desať tým, ktorým napadlo, že sa okrem bezprizorných psov po Indií potulujú aj kravy. Rovnako ako chlpáči, sa ich rohatí kolegovia zväčša niekde povaľujú, alebo len tak postávajú a flegmatickým pohľadom obzerajú upotený život naokolo. Často si pri tom robia navzájom spoločnosť, vytvárajúc medzi druhove stáda-svorky. Pri samo-venčení majú ale kravy oproti psom výhodu, rešpekt u vodičov im nezabezpečuje len ich spoločenský status, ale aj telesná váha. Ale aj posvätným sa občas jedna ujde. Capnutie po zadku keď blokujú úzku uličku, spŕška vody ak snažia v papuliach nenápadne ukradnúť banány z pouličných stánkov, alebo letiaci kameň ak sa rozhodnú pre rohatý súboj na nevhodnom mieste.